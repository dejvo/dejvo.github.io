---
layout: my-layout
title: O nás
permalink: o-nas
---
<div class="row">
  <div class="col-md-8">
    <h3>KTO SME?</h3>
    <p>
    Aj švihadlo kráča s dobou a v Jump Rope Factory o tom vieme svoje. Venujeme sa tu skákaniu cez švihadlo trošičku netradičným spôsobom, než na aký sme boli zvyknutí zo základných škôl. Inšpiráciu nachádzame najmä v zahraničí, kam cestujeme na rôzne workshopy, kempy a kurzy. Svoje skúsenosti chceme odovzdať ďalším a rozšíriť jump rope o čosi viacej aj u nás na Slovensku. 
    </p>
    <p>
    Jump Rope Factory aktuálne pôsobí v Leviciach. Na svoje si tu prídu všetci, deti i dospelí, ktorí majú záujem venovať sa zaujímavému freestylovému a zábavnému športu. Jump ropu sa u nás môžeš venovať ako príprave na reprezentáciu Slovenska na súťažiach a šampionátoch, ako koníčku pre dobrú náladu a zmysluplné trávenie času, alebo ako kondičnému tréningu na zlepšenie vytrvalosti, sily a zdravia.
    Okrem tréningov Jump Rope Factory vystupuje a organizuje workshopy na rôznych eventoch ako sú športové podujatia, festivaly, plesy a iné udalosti. Naším cieľom je tiež formou workshopov či kurzov rozvinúť spoluprácu s učiteľmi ZŠ a SŠ, a oprášiť tak švihadlá na hodinách telesnej výchovy.
    </p>

    <h3>ČO JE JUMP ROPE?</h3>
    <p>
    Jump rope, tiež známy aj ako rope skipping (British English), spája švihadlo s hudbou, prvkami tanca a gymnastiky. Je rozšírený napríklad v USA, Francúzsku, Belgicku, Japonsku a aj v ďalších krajinách. Nuda ani stereotyp pri ňom nehrozia, pretože zahŕňa množstvo štýlov skákania, a teda aj súťažných disciplín. Líšia sa od seba rôznym počtom skokanov aj švihadiel, čo umožňuje skokanom voľnosť a variabilitu pri vytváraní nových švihadlových zostáv. Okrem freestylových disciplín majú skokani možnosť zmerať si sily aj v rýchlostných a vytrvalostných disciplínach, ktoré je opäť možné praktizovať skupinovo alebo individuálne. 
    Jump rope je teda šport, v ktorom si každý môže nájsť to, čo ho najviac baví a navyše si pri tom zlepší kondičku, pohybovú zdatnosť a koordináciu tela, posilní svaly a spáli mnoho kalórií, rozvinie kreativitu a rytmus, naučí sa tímovej spolupráci a zažije veľa zábavy.
    </p>
    <h3>O TRÉNERKE (Barbora Babiaková)</h3>
    <p>
    Som Baška a na jump rope som narazila v roku 2012 počas štúdia na VŠ v Bratislave. Hneď ma zaujal svojou ohromnou variabilitou. Dovtedy mi ani len nenapadlo, čo všetko sa dá so švihadlom stvárať. Odvtedy trénujem a zdokonaľujem sa v tomto športe individuálne aj v tíme. Počas dvoch rokov strávených v Prahe som skákala v tíme JUMP IT, s ktorým som sa zúčastnila aj na medzinárodných súťažiach a vystupovala na rôznych akciách. Absolvovala som kurzy pre trénerov a rozhodcov jump ropu, a získala certifikáty od World Jump Rope Federation. V súčasnosti trénujem v klube JUMP ROPE FACTORY a úzko spolupracujeme s bratislavským tímom CRAZY JUMP na rozvoji slovenského jump ropu.
    </p>
  </div>
</div>